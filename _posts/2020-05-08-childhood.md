---
title: 刘备
subtitle: 少年时期
datum: May 22nd, 2016
layout: post
author: 熠熠声慧
explicit: 'no'
duration: '0:01:00'
audio:
  m4a: SanGuo003.m4a
  mp3: SanGuo003.mp3
  ogg: SanGuo003.ogg
filesize:
  m4a: 9566960
  mp3: 2345678
  ogg: 7438647
chapters:
- 00:00:00.000 刘备的少年.
---

<!---
The filesize block above can be deleted, if your audio files are hosted within the episodes directory.
It is only necessary for hosting remotely.
-->

{% podigee_player page %}

## Shownotes and Links

先主少孤，与母贩履织席为业。

舍东南角篱上有桑树生高五丈馀，遥望见童童如小车盖，往来者皆怪此树非凡，或谓当出贵人。汉晋春秋曰：涿人李定云：“此家必出贵人。”

先主少时，与宗中诸小兒於树下戏，言：“吾必当乘此羽葆盖车。”叔父子敬谓曰：“汝勿妄语，灭吾门也！”

年十五，母使行学，与同宗刘德然、辽西公孙瓚俱事故九江太守同郡卢植。德然父元起常资给先主，与德然等。元起妻曰：“各自一家，何能常尔邪！”起曰：“吾宗中有此兒，非常人也。”

而瓚深与先主相友。瓚年长，先主以兄事之。

先主不甚乐读书，喜狗马、音乐、美衣服。身长七尺五寸，垂手下膝，顾自见其耳。

少语言，善下人，喜怒不形於色。好交结豪侠，年少争附之。

中山大商张世平、苏双等赀累千金，贩马周旋於涿郡，见而异之，乃多与之金财。先主由是得用合徒众。
